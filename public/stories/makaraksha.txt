ಈ ಪ್ರಸಂಗವು ರಾಮ ಲಕ್ಷ್ಮಣ ಸಹಿತ ಕಪಿ ವಲಯದ ಒಡ್ಡೋಲಗದಿಂದ ಪ್ರಾರಂಭವಾಗುತ್ತದೆ (ಒಡ್ಡೋಲಗದ ಪಾತ್ರಗಳು - ರಾಮ, ಲಕ್ಷ್ಮಣ, ಸುಗ್ರೀವ, ಹನುಮಂತ, ವಿಭೀಷಣ ಮತ್ತು ಇತರ ಕಪಿಗಳು). 

ಮುಂದೆ ರಾವಣನ ಪೀಠಿಕೆ - ಅಲ್ಲಿಗೆ ದೂತ ಬಂದು  ಇಂದ್ರಜಿತುವಿನೊಂದಿಗೆ ಸೆಣಸಿದಾಗ ಮೂರ್ಛೆ ಹೋದ ಲಕ್ಷ್ಮಣನನ್ನು ಹನುಮಂತನು ಸುಷೆೇನನ ಸೂಚನೆಯಂತೆ ಸಂಜೀವಿನಿ ಪರ್ವತವನ್ನು ತಂದು ಎಚ್ಚರಿಸಿದ್ದನ್ನು ನಂತರ ಪುನಃ ಕಪಿಗಳು ಬಂದು ಲಂಕೆಗೆ ದಾಳಿ ಇಟ್ಟ ವಿಚಾರವನ್ನು ಹೇಳುತ್ತಾನೆ. ರಿಪು ಸೇನೆಯವರು ಹೆಚ್ಚಿದ ವಿಷಯವನ್ನು ಕೇಳಿ ಸುತ ಮೇಘನಾದ, ಮಕರಾಕ್ಷರನ್ನು ಕರೆಯುತ್ತಾನೆ  ಆಗ ಕುಂಭಶ್ರವಣನ ಮಕ್ಕಳಾದ ಕುಂಭ, ನಿಕುಂಭರು ಬರುತ್ತಾರೆ. ತಮ್ಮ ತಂದೆಯನ್ನು ಕೊಂದ ಸೇಡನ್ನು ತೀರಿಸಿಕೊಳ್ಳಲು ಅವಕಾಶವನ್ನು ಕೊಡಬೇಕು ಎಂದು ಧುರವೀಳ್ಯವನ್ನು ಕೇಳಿ ಯುದ್ಧ ಮಾಡಲು ಹೊರಡುತ್ತಾರೆ. ರಣಭೂಮಿಗೆ ಕಾಲಿಡುವ ಮುನ್ನ ತಾಯಿಗೆ ವಿಷಯವನ್ನು ತಿಳಿಸಲೆಂದು ಹೋದಾಗ ಆಕೆಯ ದುಃಖಿಸುವಳು ನಂತರ ರಾಮನ ಇಚ್ಛೆಯಂತೆ ಆಗಲಿ ಎಂದು ಹೇಳಿ ಮಕ್ಕಳನ್ನು ಕಳುಹಿಸಿ ಕೊಡುವಳು. 

(*) ದಿತ್ತ - ಕಪಿಗಳು × (ಕುಂಭ-ನಿಕುಂಭ)
(ಇಲ್ಲಿ ಕಪಿಗಳು ಜೀಟಿಗೆ ಹಿಡಿದುಕೊಂಡು ಬರುವುದು, ಕುಂಭ-ನಿಕುಂಭರು ಕೈ ಕೈ ಹಿಡಿದು ಅವರ ಕೈಯಲ್ಲಿದ್ದ ಜೀಟಿಗೆಯ ಅಗ್ನಿ ಸ್ತಂಭನ ಮಾಡುವುದು).
ಕಪಿಗಳ ಸೋಲು.

(*) ದಿತ್ತ - ಸುಗ್ರೀವ × ನಿಕುಂಭ
ಯುದ್ಧ - ಸುಗ್ರೀವನ ಸೋಲು.

(*) ದಿತ್ತ - ಹನುಮಂತ × ನಿಕುಂಭ
ಯುದ್ಧ - ನಿಕುಂಭ ಸಾಯುವುದು.


(*) ದಿತ್ತ - ಕುಂಭ × ಹನುಮ
ಯುದ್ಧ - ಹನುಮನ ಸೋಲು.

(*) ದಿತ್ತ - ಕುಂಭ × ಸುಗ್ರೀವ
ಯುದ್ಧ - ಸುಗ್ರೀವನ ಸೋಲು.

(*) ದಿತ್ತ - ಕುಂಭ × ರಾಮ
ಯುದ್ಧ - ರಾಮನ ಸೋಲು.

(*) ದಿತ್ತ - ಕುಂಭ × ಲಕ್ಷ್ಮಣ
ಯುದ್ಧ - ಕತ್ತಿ ಬಿದ್ದಲ್ಲಿಗೆ ಸುಗ್ರೀವನು ಹಿಂದಿನಿಂದ ಬಂದು ಕುಂಭನನ್ನು ಕೊಲ್ಲುವುದು.

ಕುಂಭ-ನಿಕುಂಭರ ಮರಣ ವಾರ್ತೆಯನ್ನು ತಿಳಿದ ರಾವಣನ ದುಃಖ. ಅಲ್ಲಿಗೆ ಮಕರಾಕ್ಷನ ಪ್ರವೇಶ. ರಾಮ ಸೇನೆಯನ್ನು ಸದೆ ಬಡಿಯಲು ಅವಕಾಶವನ್ನು ಕೊಡು ಎಂದು ಅಪ್ಪಣೆಯನ್ನು ಕೇಳಿದಾಗ ರಾವಣನು ಅವನ ಮೇಲಿರುವ ಹಗೆಗೆ ಏನು ಕಾರಣ? ಎಂದು ಕೇಳುವನು ಆಗ ಮಕರಾಕ್ಷನು - ಹಿಂದೆ ಜನಸ್ಥಾನದಲ್ಲಿ ತನ್ನ ತಂದೆಯಾದ ಖರಾಸುರನನ್ನು ರಾಮನು ಕೊಂದ ಬಗೆ ಹೇಳುವನು. ನಂತರ ರಾವಣನಿಂದ ಅಪ್ಪಣೆಯನ್ನು ಪಡೆದು ತೆರಳುತ್ತಾನೆ. 

ಇತ್ತ ಯುದ್ಧಭೂಮಿಗೆ ಹೂಂಕರಿಸುತ್ತ ಬರುವ ಮಕರಾಕ್ಷನನ್ನು ಕುರಿತು ರಾಮನು ವಿಭೀಷಣನಲ್ಲಿ ವಿಚಾರಿಸುವನು (ಆಗ ವಿಭೀಷಣನು - "ಈತ ರಾವಣನ ತಂದೆಯಾದ ವಿಶ್ರವಸು ಮುನಿಗೆ ತನ್ನ ಇನ್ನೊಂದು ಮಡದಿಯಲ್ಲಿ ಹುಟ್ಟಿದ ಖರ, ದೂಷಣ, ತ್ರಿಶಿರರಲ್ಲಿ ಖರಾಸುರನ ಸೂನು ಇವ - ಮಹಾಪರಾಕ್ರಮಿ ಹಾಗೂ ಹಿಂದೆ ಜನಸ್ಥಾನದಲ್ಲಿ ತನ್ನ ತಂದೆಯನ್ನು ಕೊಂದ ಹಗೆಯನ್ನು ತೀರಿಸಿಕೊಳ್ಳಲು ಬಂದಿದ್ದಾನೆ" ಎಂದು ಹೇಳುತ್ತಾನೆ) 

(*) ದಿತ್ತ - ಕಪಿಗಳು × ಮಕರಾಕ್ಷ 
ಯುದ್ಧ - ಕಪಿಗಳ ಸೋಲು.

(*) ದಿತ್ತ - ಹನುಮಂತ × ಮಕರಾಕ್ಷ
ಯುದ್ಧ - ಹನುಮನ ಸೋಲು.

(*) ದಿತ್ತ - ಸುಗ್ರೀವ × ಮಕರಾಕ್ಷ
ಯುದ್ಧ - ಸುಗ್ರೀವನ ಸೋಲು.

(*) ದಿತ್ತ - ಸುಗ್ರೀವ × ಮಕರಾಕ್ಷ
ಯುದ್ಧ - ಸುಗ್ರೀನನ್ನು ಕತ್ತಿ ಹಿಡಿದು ಕೊಲ್ಲಲು ಮುಂದಾದಾಗ ಜಾಂಬವಂತ ಬಂದು ತಡೆಯುವನು.
(ಇಲ್ಲಿ ಹೆಬ್ಬುಲಿ ಕುರಿಮರಿಯೊಂದಿಗೆ ಸೆಣಸುವುದುಂಟೆ? ಎಂದು ಸುಗ್ರೀವನನ್ನು ಕುರಿಗೆ ಹೋಲಿಸುವ ದೃಶ್ಯ ಮತ್ತೆ ನಿನ್ನ ಹಗೆ ರಾಮನಲ್ಲಿ ಇರುವುದರಿಂದ ಹೋಗಿ ಅವನಲ್ಲಿ ಸೆಣಸು ಎಂದು ಜಾಂಬವಂತ ಮಕರಾಕ್ಷನಿಗೆ ಹೇಳುವುದು) ಆದರೂ ಮಕರಾಕ್ಷನು ಅವರ ಮೇಲೆ ದಾಳಿ ಮಾಡಲು ಹೊರಟಾಗ ಲಕ್ಷ್ಮಣನು ಇದಿರಾಗುವುದು.

(*) ದಿತ್ತ - ಲಕ್ಷ್ಮಣ × ಮಕರಾಕ್ಷ
ಯುದ್ಧ - ಲಕ್ಷ್ಮಣನ ಸೋಲು.

(*) ದಿತ್ತ - ರಾಮ × ಮಕರಾಕ್ಷ
ಯುದ್ಧ - (ದೀರ್ಘವಾಗಿ ಹೋರಾಡುವರು , ಬೇರೆ ಬೇರೆ ಆಯುಧದ ಪ್ರಯೋಗ ಮಾಡುತ್ತಾರೆ) 
ಮಕಾರಕ್ಷನು ಸಾಯುವುದು.

            ---------------------ಮಂಗಳ---------------------